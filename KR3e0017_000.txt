# -*- mode: mandoku-view; -*-
#+TITLE: 銅人鍼灸經
#+DATE: 2015-08-24 23:04:29.474107
#+PROPERTY: ID KR3e0017
#+PROPERTY: BASEEDITION WYG    
#+PROPERTY: JUAN 提要
<pb:KR3e0017_WYG_000-1a>¶
欽定四庫全書　　　　　子部五¶
　銅人鍼灸經　　　　　　醫家類¶
　　提要¶
　　　　(臣/)等謹案銅人鍼灸經七卷不著撰人名氏¶
　　　　按晁公武讀書後志曰銅人腧穴鍼灸圖三¶
　　　　卷皇朝王惟徳撰仁宗嘗詔惟徳攷次鍼灸¶
　　　　之法鑄銅人為式分臟腑十二經旁注腧穴¶
　　　　所㑹刻題其名併為圖法及主療之術刻板¶
<pb:KR3e0017_WYG_000-1b>¶
　　　　傳於世王應麟玉海曰天聖五年十月壬辰¶
　　　　醫官院上所鑄腧穴銅人式二詔一置醫官¶
　　　　院一置大相國寺仁濟殿先是上以鍼砭之¶
　　　　法𫝊述不同命尚藥奉御王惟一考明堂氣¶
　　　　穴經絡之㑹鑄銅人式又纂集舊聞訂正訛¶
　　　　謬為銅人腧穴鍼灸圖經三卷至是上之摹¶
　　　　印頒行翰林學士夏竦序所言與晁氏畧同¶
　　　　惟王惟徳作惟一人名小異耳此本卷數不¶
<pb:KR3e0017_WYG_000-2a>¶
　　　　符而大致與二家所言合疑或天聖之舊本¶
　　　　而後人析為七卷歟周宻齊東野語曰嘗聞¶
　　　　舅氏章叔恭云昔倅襄州日嘗獲試鍼銅人¶
　　　　全像以精銅為之腑臟無一不具其外腧穴¶
　　　　則錯金書穴名於旁凡背面二器相合則渾¶
　　　　然全身葢舊都用此以試醫士者其法外塗¶
　　　　黄蠟中實以水俾醫工以分析寸按穴試鍼¶
　　　　中穴則鍼入而水出稍差則鍼不可入矣亦¶
<pb:KR3e0017_WYG_000-2b>¶
　　　　竒巧之器也後趙南仲歸之内府叔恭嘗寫¶
　　　　二圖刻梓以𫝊焉今宋銅人及章氏圖皆不¶
　　　　𫝊惟此書存其梗槪爾乾隆四十六年正月¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
